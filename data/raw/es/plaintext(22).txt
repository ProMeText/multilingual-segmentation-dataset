Don Alfonso, por la gracia de Dios rey de Castiella, de Toledo, de León, de Gallizia, de Sevilla, de Córdova, de Murcia, de Jaén e del Algarbe, al concejo de Cuenca, salut e gracia. Sepades que yo tengo por bien que los bueyes que aduxieren piedra pora la lavor del mio alcáçar e pora la lavor de la eglesia de Santa María la Mayor de Cuenca, que anden e pascan en la defesa de vuestro logar. E defiendo que nenguno non sea osado de gelo embargar; si non, cualquiere que lo feziesse, al cuerpo e a cuanto que oviesse me tornaría por ello. Dada en Murcia ,XXVIII días de deziembre, era de mill e CCC e IX años. Yo, García Ferrández, la fiz escrevir por mandado del rey. Ferrán Pérez.